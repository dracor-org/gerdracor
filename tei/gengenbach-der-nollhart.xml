<?xml version="1.0" encoding="utf-8"?>
<?xml-stylesheet type="text/css" href="../css/tei.css"?>
<?xml-model href="https://dracor.org/schema.rng" type="application/xml" schematypens="http://relaxng.org/ns/structure/1.0"?>
<TEI xmlns="http://www.tei-c.org/ns/1.0" xml:id="ger000697" xml:lang="ger">
  <teiHeader>
    <fileDesc>
      <titleStmt>
        <title type="main">Der Nollhart</title>
        <title type="sub">Diß sind die prophetien sancti Methodii vnd Nollhardi [...]</title>
        <author>
          <persName>
            <forename>Pamphilus</forename>
            <surname>Gengenbach</surname>
          </persName>
          <idno type="wikidata">Q1305022</idno>
          <idno type="pnd">11853842X</idno>
        </author>
      </titleStmt>
      <publicationStmt>
        <publisher xml:id="dracor">DraCor</publisher>
        <idno type="URL">https://dracor.org</idno>
        <availability>
          <licence>
            <ab>CC0 1.0</ab>
            <ref target="https://creativecommons.org/publicdomain/zero/1.0/">Licence</ref>
          </licence>
        </availability>
      </publicationStmt>
      <sourceDesc>
        <bibl type="digitalSource">
          <name>TextGrid Repository</name>
          <idno type="URL">http://www.textgridrep.org/textgrid:n7s9.0</idno>
          <availability>
            <licence>
              <ab>CC-BY-3.0</ab>
              <ref target="http://creativecommons.org/licenses/by/3.0/de/legalcode">Lizenzvertrag</ref>
            </licence>
          </availability>
          <bibl type="originalSource">
            <author>Pamphilus Gengenbach</author>: <title level="a">Der Nollhart. Diß sind die
              prophetien sancti Methodii vnd Nollhardi. welche von wort zů wort nach jnhalt der
              matery vnd anzeigūg der figurē sind gespilt worden jm . xvc . vnd. xvij . Jor, vff der
              herren fastnacht von etlichen ersamen vnd geschicktē Burgeren einer loblichen stat
              Basel</title>. In: <title level="s">Pamphilus Gengenbach</title>. Herausgegeben von
              <editor>Karl Goedeke</editor>. <pubPlace>Hannover</pubPlace>:
              <publisher>Rümpler</publisher>
            <date>1856</date>, S. <biblScope unit="page" from="77" to="116">77–116</biblScope>.</bibl>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person xml:id="der_bapst" sex="MALE">
            <persName>Der Bapst</persName>
          </person>
          <person xml:id="der_bruder" sex="MALE">
            <persName>Der Bruder (Nollhart)</persName>
          </person>
          <person xml:id="birgitta" sex="FEMALE">
            <persName>Birgitta</persName>
          </person>
          <person xml:id="sybilla_chumea" sex="FEMALE">
            <persName>Sybilla Chumea</persName>
          </person>
          <person xml:id="der_keyser" sex="MALE">
            <persName>Der Keyser</persName>
          </person>
          <person xml:id="methodius" sex="MALE">
            <persName>Methodius</persName>
          </person>
          <person xml:id="der_kueng_von_franckenreich" sex="MALE">
            <persName>Der Küng von Franckenreich</persName>
          </person>
          <person xml:id="der_byschoff_von_mentz" sex="MALE">
            <persName>Der Byschoff von Mentz</persName>
          </person>
          <person xml:id="der_pfaltzgraff" sex="MALE">
            <persName>Der Pfaltzgraff</persName>
          </person>
          <person xml:id="der_venediger" sex="MALE">
            <persName>Der Venediger</persName>
          </person>
          <person xml:id="der_duerck" sex="MALE">
            <persName>Der Dürck</persName>
          </person>
          <person xml:id="der_eydtgenosz" sex="MALE">
            <persName>Der Eydtgenosz</persName>
          </person>
          <person xml:id="der_lantzknecht" sex="MALE">
            <persName>Der Lantzknecht (Bruder Veit)</persName>
          </person>
          <person xml:id="der_jud" sex="MALE">
            <persName>Der Jud</persName>
          </person>
        </listPerson>
      </particDesc>
      <textClass>
        <keywords>
          <term type="genreTitle">Comedy</term>
        </keywords>
        <classCode scheme="http://www.wikidata.org/entity/">Q40831</classCode>
      </textClass>
    </profileDesc>
    <revisionDesc>
      <listChange>
        <change when="2024-04-03">(ff) file conversion from source</change>
      </listChange>
    </revisionDesc>
  </teiHeader>
  <standOff>
    <listEvent>
      <event type="print" when="1517">
        <desc/>
      </event>
      <event type="premiere" when="1515">
        <desc/>
      </event>
    </listEvent>
    <listRelation>
      <relation name="wikidata" active="https://dracor.org/entity/ger000697" passive="http://www.wikidata.org/entity/Q125280256"/>
    </listRelation>
  </standOff>
  <text>
    <pb n="77"/>
    <front>
      <titlePage>
        <docTitle>
          <titlePart type="main">Der Nollhart.</titlePart>
          <titlePart type="sub">Diß sind die prophetien sancti Methodii vnd Nollhardi. welche von
            wort zů wort nach jnhalt der matery vnd anzeigūg der figurē sind gespilt worden jm . xvc
            . vnd. xvij . Jor, vff der herren fastnacht von etlichen ersamen vnd geschicktē Burgeren
            einer loblichen stat Basel.</titlePart>
        </docTitle>
        <docAuthor>Pamphilus Gengenbach</docAuthor>
        <epigraph>
          <l>Gespilt zů lob dem Römschen reich</l>
          <l>Eyr eydtgnoschafft deßselben gleich</l>
          <l>Das sy dest baß bewaren seich.</l>
        </epigraph>
      </titlePage>
    </front>
    <body>
      <div type="prologue">
        <head>Die vorred yn das spyl</head>
        <l>Nun hören zů mein lieben leüt</l>
        <l>Was ich eüch kürtzlich hie bedeüt,</l>
        <l>Von etlichen stenden dyser wält,</l>
        <l>Der sich doch keiner me recht helt.</l>
        <l>Geystlich, wältlich, ritter, knecht,</l>
        <l>Vnd dar zů ouch als fröwisch gschlecht.</l>
        <l>Dar by ichs jetzund wil lon bliben,</l>
        <l>Dauid thůt vnß i i spalter schriben,</l>
        <l>Do sich der mensch nit selber erkant</l>
        <l>In was würd eer, vnd hohem standt,</l>
        <l>In got der almächt hat gesetzt</l>
        <l>Ward er durch yn gar bald geletzt,</l>
        <l>Vnd ward vergleicht den wilden thieren,</l>
        <l>Ezechiel thůt das probieren</l>
        <l>Esaias thůt auch bscheiden meich</l>
        <pb n="78"/>
        <l>Do Lucifer wolt got sein gleich</l>
        <l>Hůb lieh jomer jn hy iels thron,</l>
        <l>Als ich find Apocalypsi ston</l>
        <l>I Genesi liß ich ouch das</l>
        <l>I i paradyß deßglichen was,</l>
        <l>Do sich Adam nit selb erkant</l>
        <l>Ward er von got gar bald geschandt,</l>
        <l>Vnd gschicht auch noch zů diser zyt,</l>
        <l>All oberkeyt wirt jetz vernüt,</l>
        <l>Das thůt das sich keir selb erkent</l>
        <l>Darumb sie werden täglich gschendt</l>
        <l>Deßhalb ich Nollhart schrey mit macht</l>
        <l>Das man mein bůch so gar veracht</l>
        <l>Dar i ich gwisagt hab hie vor</l>
        <l>Als man zalt vierzehenhundert jor</l>
        <l>Acht vnd achtzig ettlich tag,</l>
        <l>Btracht ich groß färlicheit vnd plag,</l>
        <l>Die mirs Ecclipsis do anzeigt</l>
        <l>Vnd es bißhar sich hat gneügt,</l>
        <l>Zwang mich solch iomer vnd ouch liden</l>
        <l>Das ichs nit lenger mocht verschwigen,</l>
        <l>Vnd wolt solichs ouch offenbaren</l>
        <l>Vff sich dest baß könten bewaren</l>
        <l>All ständ der gantzen christenheit,</l>
        <l>Dar durch semlich trůbsäligkeit,</l>
        <l>Von geystlich, wältlich, wurd fürkummen</l>
        <l>Hab ich mit gots hilff für mich gnummen,</l>
        <l>Diß bůch das man den Nollhart nent,</l>
        <l>Zů trost der christenheit vollendt</l>
        <l>Dar in man findt gar clorlich schon</l>
        <l>Was grossen trübsal wurd entstan,</l>
        <l>Vnder fürsten herren yn christnem land</l>
        <l>Dar zů wie lang der dürckest stand</l>
        <l>Wurd ston vnd bliben yn seir krafft,</l>
        <l>Auch wie die loblich priesterschafft</l>
        <l>Sich halten wurd vnd ouch ab gon,</l>
        <l>Dar nach bin ich an keyser kon,</l>
        <l>Vnd an die fürsten jn dem rych,</l>
        <pb n="79"/>
        <l>Vngern vnd böhem ouch deß gleich,</l>
        <l>Der Frantzosen hab ich nit vergessen,</l>
        <l>Ein edler für am rhin gesessen</l>
        <l>Pfaltzgraff Philips was er genant</l>
        <l>Ein hertzog auß dem baier landt</l>
        <l>Han jms gesagt by synem läben</l>
        <l>Was j i die künfftig zyt wurd geben,</l>
        <l>Das er doch wenig hat betracht.</l>
        <l>Venedig hat solchs ouch veracht</l>
        <l>Biß es jetz kummen ist an tag</l>
        <l>Vnd sieß erfaren hand mit klag,</l>
        <l>Auch Lombardy deßselben gleich</l>
        <l>Wie es wurd gstrafft so jämerleich</l>
        <l>Hab jn das selb als vor geseit</l>
        <l>Vnd jn clorlich an tag geleit,</l>
        <l>Nit allein durcht Astronomy</l>
        <l>Sunder durch manche prophety</l>
        <l>Als da Methodius ouch erklärt</l>
        <l>Joachim vnd Cyrill der werdt</l>
        <l>Birgit, Sybill, vnd noch vyl me,</l>
        <l>Gen byspil vyl der alten ee,</l>
        <l>Hat als nüt gholffen noch biß har,</l>
        <l>Gar wenig hat mans gnomen war</l>
        <l>Hat es als ghalten für ein dandt</l>
        <l>Biß das zergangen ist manch landt,</l>
        <l>Schreit man jetzund mit grosser clag</l>
        <l>Nach brůder Nollhardt nacht vnd tag,</l>
        <l>Sprechen sein pracktik hab nit gfält</l>
        <l>So manchem ist der kopff zerstrält</l>
        <l>Auch witwen, weysen worden vyl,</l>
        <l>Das selb noch als nit helffen wyl.</l>
        <l>Wie wol vyl zeichen gschehen sind</l>
        <l>Kürtzlich, noch sind wir also blind,</l>
        <l>Das wir von sünden nit wend lon,</l>
        <l>Hend gsehen wie sich Su vnd Mon</l>
        <l>An den hy iel hand verkert</l>
        <l>Deß glichen ouch blůtige schwert,</l>
        <l>Dar zů sind kon groß wasser brüch,</l>
        <pb n="80"/>
        <l>Die bärg sind gspalten auch deß glich</l>
        <l>Das man doch nit hat acht genon,</l>
        <l>Biß das die straff her nach ist kon.</l>
        <l>Hättens das selb vor hin bedacht,</l>
        <l>Vnd gbätten got tag vnd ouch nacht</l>
        <l>Das er von jn sölichs het gwendt,</l>
        <l>Wär nit so manch stat land verbrent</l>
        <l>Dar vmb so find gewarnt hie by</l>
        <l>Vnd lůgen was noch künfftig sy.</l>
      </div>
      <div type="scene">
        <sp who="#der_bapst">
          <speaker>Der Bapst</speaker>
          <stage>fragt den Bruder von der stat Rom vnd der priesterschaft.</stage>
          <l>Ach lieber brůder nun sag mir</l>
          <l>Wa ich gehört hab vyl von dir</l>
          <l>Darumb ich bit gyb mir bescheidt</l>
          <l>Was doch dein büchlin von mir seit</l>
          <l>Vnd auch von Rom der helgen stat</l>
          <l>Die doch biß här vyl glitten hat,</l>
          <l>Zum dritten mol jst sie zerstört</l>
          <l>Als ich von elteren hab gehört.</l>
          <l>Nach dem man zalt .vj. hundert jor</l>
          <l>Vnd sächzig auch, gar offenbor,</l>
          <l>Hat Constans Rom so gar zerzart</l>
          <l>Das kein palast me funden wardt</l>
          <l>I Rom, er wer zerbrochen gar.</l>
          <l>Nun soltu witer nämen war,</l>
          <l>Dar nach als man achthundert zalt</l>
          <l>Dreysig vnd drey kam mit gewalt</l>
          <l>Der Soldan mit eir grossen macht</l>
          <l>Sant Peters kirch er gar veracht</l>
          <l>Das er dar vß macht ein roßstal</l>
          <l>Erschlůg der christen vyl on zal</l>
          <l>Vnd trib mit jnen do sein spot,</l>
          <l>Dar nach erlost sie wider got</l>
          <l>Durch Ludwicum küng von Franckenreich,</l>
          <l>Gar bald kam keyser Fridereich</l>
          <l>Der ander, solt eben nämen war</l>
          <l>Zerstört die stat ouch gantz vnd gar,</l>
          <l>Den bapst den jagt er jn das mör,</l>
          <pb n="81"/>
          <l>Darumb mein brůder ich beger</l>
          <l>Das du mir wellest sagen an</l>
          <l>Wie es doch fürter söll ergan,</l>
          <l>Der kirch vnd ouch der priesterschafft</l>
          <l>Die gott well bhüten durch sein krafft</l>
        </sp>
        <sp who="#der_bruder">
          <speaker>Der Bruder.</speaker>
          <l>O helger vatter das ist nüt,</l>
          <l>Es kummen erst verliche zeit,</l>
          <l>Als mirs Ecclypsis gybt bericht</l>
          <l>Vnd auch dar zů sant Paulus spricht,</l>
          <l>Birgitta das selb auch erklärt</l>
          <l>In jrem bůch gar schon bewärt,</l>
          <l>Do sie der priesterschafft seit schon</l>
          <l>Wies jn die künfftig zyt wurd gon,</l>
          <l>Wa durch die edle küngi zart</l>
          <l>Hat vnß got vyl geoffenbart,</l>
          <l>Die magstu fragen sunder wan</l>
          <l>Wa sie dir das wol sagen kan</l>
        </sp>
        <sp who="#der_bapst">
          <speaker>Der Bapst.</speaker>
          <l>Birgit ein küngin außerkorn</l>
          <l>Auß Schwedier land gar hoch erborn,</l>
          <l>Ich bit das du mir sagest hie</l>
          <l>Das ich erke , wa oder wie</l>
          <l>Die helge stat Rom werd zerstört</l>
          <l>Zum vierden mol, als ich hab ghört.</l>
        </sp>
        <sp who="#birgitta">
          <speaker>Birgitta.</speaker>
          <l>O helger vatter nun hör meich</l>
          <l>Dar von hab vyl gwisaget eich</l>
          <l>Die vierd zerstörung seit ich schon</l>
          <l>Die vber die stat Rom solt gon,</l>
          <l>Auch vber die gantze priesterschafft</l>
          <l>Wie sie gstrafft werd durch gottes krafft,</l>
          <l>Derselb mirs zeigt gar offenbor</l>
          <l>In eyr gesicht sag ich für wor,</l>
          <l>Die ich eüch kürtzlich hie verkündt,</l>
          <l>Maria sprach zů jrem kindt</l>
          <l>Rom ist ein acker gůter früchten,</l>
          <l>Nun hör wie jesus sprach mit züchten</l>
          <pb n="82"/>
          <l>O liebe můter du sagst wor,</l>
          <l>Aber es ist jetz offenbor,</l>
          <l>Das vyl vnkrut dar jn vff godt,</l>
          <l>Darumb es worlich wirt sein not,</l>
          <l>Das dyser acker werd gerüt</l>
          <l>Mit einem ysen das wol schnit,</l>
          <l>Dar nach gereinget wol mit fewr,</l>
          <l>Vnd auch mit ochßen vngeheür</l>
          <l>Geackert vnd geeret werd</l>
          <l>Biß das gereinget wirt der herd</l>
          <l>Dar j solich vnkrut vffgadt.</l>
          <l>Mathei clorlich gschriben stadt,</l>
          <l>Ir sind das saltz des erterichs</l>
          <l>In we i das selbig wirt zů nichts</l>
          <l>Der sol abgscheiden sin von lüten,</l>
          <l>Vnd auch veracht zů allen zyten.</l>
        </sp>
        <sp who="#der_bapst">
          <speaker>Der Bapst.</speaker>
          <l>Birgit von got allzyt geliebt,</l>
          <l>Mein härtz hast du mir gantz betrübt,</l>
          <l>Ich bit du welst mir sagen an</l>
          <l>Wa doch diß zeit söll fohen an.</l>
        </sp>
        <sp who="#birgitta">
          <speaker>Birgitta.</speaker>
          <l>Ich hab dir gsagt gar offenbor,</l>
          <l>So man zalt .xiiij. hundert jor</l>
          <l>XCvj. solt mercken eben,</l>
          <l>So wurd groß iomer not sich heben,</l>
          <l>Vnd yn dem stůl der Lilg ein kind</l>
          <l>Wurd sitzen, so merck vff geschwind,</l>
          <l>Wirt es bald vber Napels gon</l>
          <l>Vmb grosse sünd die sy hand gton.</l>
        </sp>
        <sp who="#der_bapst">
          <speaker>Der Bapst.</speaker>
          <l>O helge küngin sag mir an</l>
          <l>Was sol ich by der Lilg verstan</l>
        </sp>
        <sp who="#birgitta">
          <speaker>Birgitta.</speaker>
          <l>Die Lilg bedüt vnß Franckenreich</l>
          <l>Das kind, der küng solt mercken meich</l>
          <l>Das yn j i kein gotzforcht wirt han</l>
          <l>Von occident mit gwalt vßgan</l>
          <pb n="83"/>
          <l>Ziehen gon Rom mit grosser macht</l>
          <l>Darnach yn Napels hab gůt acht,</l>
          <l>Das ist ins erdtreich der junckfrawen</l>
          <l>Dan sol die priesterschafft vff schawen.</l>
          <l>Nämen eins teütschen keysers acht</l>
          <l>Der sie durch ächten wirt mit macht.</l>
          <l>Nit witer kan ich dir jetz sagen</l>
          <l>Sybillam magstu ouch wol fragen,</l>
        </sp>
        <sp who="#der_bapst">
          <speaker>Der Bapst.</speaker>
          <l>Sybill ein wissagi für wor</l>
          <l>Diß trübsal mach mir offenbor.</l>
        </sp>
        <sp who="#sybilla_chumea">
          <speaker>Sybilla Chumea.</speaker>
          <l>So merck vff wol was ich dir sag,</l>
          <l>Do wirt vyl jomers vnd ouch clag</l>
          <l>So bald ein .I. der achten zal</l>
          <l>Vnd ein .F. der dritten wal</l>
          <l>Werden von dyser wält ab gon</l>
          <l>Vnd das sächst a wirt vff ston,</l>
          <l>Ein cleine zyt dar nach hab acht</l>
          <l>Wirt kon ein keyser grosser macht.</l>
          <l>Auß tütschen landen wol verstandt</l>
          <l>Mit i i bringen volck aller handt</l>
          <l>Grülich als gryffen merck mich recht</l>
          <l>Da wirt der stůl zů rom durchächt</l>
          <l>Der gart des Crisams wirt zerstört</l>
          <l>Groß jomer not wirt da gehört</l>
          <l>Der heylig vatter wirt verdriben</l>
          <l>Die priesterschafft mag da nit bliben</l>
          <l>All ständ wirt er do reformieren</l>
          <l>Da wirt ein volck on houbt regieren</l>
          <l>Darnach dem Keyser hangen an,</l>
          <l>L. jor wirt Rom so ellend stan</l>
        </sp>
        <sp who="#der_bapst">
          <speaker>Der Bapst.</speaker>
          <l>Sybill du seist mir böse mär</l>
          <l>Die ich doch worlich nit gern hör,</l>
          <l>Dein wort sind gantz verborgen mir</l>
          <l>Die jch jetz hab gehört von dir,</l>
          <pb n="84"/>
          <l>Darumb ich bit zů dyser zyt</l>
          <l>Das .I.F.A. mir hie bedüt.</l>
        </sp>
        <sp who="#sybilla_chumea">
          <speaker>Sybylla Chumea.</speaker>
          <l>Das will ich kürtzlich sagen dir,</l>
          <l>Ein .I. bedüt solt glouben mir</l>
          <l>Innocentium den achten,</l>
          <l>Das drit .F. solt wol betrachten</l>
          <l>Bedüt vnß keyser Fryderich,</l>
          <l>Das .A. solt eben mercken mich,</l>
          <l>Ist Alexander offenbor</l>
          <l>Der sächßt solt glouben mir für wor</l>
          <l>Nach dysem wirt die kilch vernicht</l>
          <l>Vom brůder nim wyter bericht.</l>
        </sp>
        <sp who="#der_bapst">
          <speaker>Der Bapst.</speaker>
          <l>Brůder ich bit nun sag mir an</l>
          <l>Wa jch jetzund in trauren stan,</l>
          <l>Als mir Birgitta hat geseit</l>
          <l>Vnd auch Sibilla außgeleit,</l>
          <l>Das .I.F.A. sag ich on spot</l>
          <l>Die sind jetzund vor langem todt,</l>
          <l>By dem ich gar wol merck und spür</l>
          <l>Was jetzund lang ist gangen für</l>
          <l>Das es ist wor nach der wysag,</l>
          <l>Darumb brůder ich dir das clag,</l>
          <l>Das du mir hie welst sagen eben</l>
          <l>Wa sich solch iomer not söll heben</l>
          <l>Vnd wär der kirch werd solchs zů fügen</l>
          <l>Auch sie mit solcher not betrüben.</l>
        </sp>
        <sp who="#der_bruder">
          <speaker>Der Bruder.</speaker>
          <l>Sind dir diß ding so vnbekant</l>
          <l>Die gwesen sind lang zyt vor handt,</l>
          <l>In Lombardy gantz weit vnd breit,</l>
          <l>Vnd auch dar zů was hertzeleidt</l>
          <l>Karle von Franckreich hat gestifft,</l>
          <l>Gantz Lombardy hat er vergyfft,</l>
          <l>Hat gnon der kirch Napels mit gwalt</l>
          <l>Dar j betrübt beid iung vnd alt</l>
          <l>Geistlich, wältleich, arm vnd reich,</l>
          <pb n="85"/>
          <l>Die kirch beroubt deß selben gleich,</l>
          <l>Das mir gůt anzeig gybt dar bey</l>
          <l>Das er die Lilg gewäsen sey,</l>
          <l>Von der Sybilla bscheidet meich</l>
          <l>Birgit Cyrillus auch deß gleich,</l>
          <l>By welchem küng, solt wol verstan</l>
          <l>Fieng der Römschen kirchen trübsal an.</l>
          <l>Methodius hats auch wol erzalt</l>
          <l>Hat nit betrübt Ludwig der alt</l>
          <l>Den stůl zů Rom tag vnd auch nacht,</l>
          <l>Julium den bapst auch gar veracht,</l>
          <l>Hat man vor Rauenna wol gesehen,</l>
          <l>Das ich mag by der warheit iähen,</l>
          <l>Methodius seits clorlich vnd pur,</l>
          <l>Gibt vns dar von ein schön figur</l>
          <l>Von Alchimo, Menelao vnd Jason</l>
          <l>Die wider got hatten gethon,</l>
          <l>Dar zů auch alles Israel</l>
          <l>Schickt inen got groß jomer quel.</l>
          <l>Machabeorum wir das clarlich handt</l>
          <l>Wie jn got hat zů strafft gesandt,</l>
          <l>Antiochum vnd Lysiam,</l>
          <l>All boßheit vber hand do nam,</l>
          <l>Der gotsdienst ward do gar zerstört.</l>
          <l>Auch alle priesterschafft verkört,</l>
          <l>Das hat gewärt zwey gantze jor,</l>
          <l>Biß Machabeus offenbor</l>
          <l>Die priesterschafft gantz reformiert</l>
          <l>Den tempel gottes wider ziert.</l>
          <l>Bim Antiocho solt mercken meich</l>
          <l>Verstand Karle vß franckenreich</l>
          <l>By sinem diener Lysiam</l>
          <l>Ludwicum der bald nach jm kam.</l>
          <l>By Machabeo wol verstand</l>
          <l>Wirt ein keyser sein vß dütschem land</l>
          <l>Welcher den gwalt von got wirt han</l>
          <l>I i mag auch niemandt widerstan.</l>
          <l>Rom wirt da sein in grosser pein,</l>
          <pb n="86"/>
          <l>Da wirt der hirt fliehen do hyn,</l>
          <l>Darumb so merck hie vff mit flyß,</l>
          <l>Glich wie auß dem paradyß,</l>
          <l>Gestossen sind Adam Eua,</l>
          <l>Deßglichen wirt da auch sin da,</l>
          <l>Die geistlichen wirt er erschrecken</l>
          <l>Das sie jr krönen werden decken</l>
          <l>Fliehen yn bärg vnd ouch yn thal</l>
          <l>Hie hast die meinung vberal.</l>
        </sp>
        <sp who="#der_bapst">
          <speaker>Der Bapst.</speaker>
          <l>Brůder die warheit muß jch jähen</l>
          <l>Ich hab das alles sand gesåhen</l>
          <l>Den grossen jomer der do ist</l>
          <l>Gewesen lang, vnd noch zer frist,</l>
          <l>Do sag ich dir by minem frummen</l>
          <l>Dar nach die zwen hand gerungen</l>
          <l>Also hand sie ein end genummen.</l>
          <l>Karolus der starb recht wie ein schwein,</l>
          <l>Ludwicus fůr gächling do hin,</l>
          <l>Nun jsts Francisco nach gewäsen</l>
          <l>Als ichs yn einem brieff hab glesen,</l>
          <l>Do er vor Meyland lag mit macht</l>
          <l>Mit den eydgnossen det ein schlacht</l>
          <l>Ich hab ouch all mein tag ghört sagen</l>
          <l>All die, die kirch durchåchtet haben</l>
          <l>Vnd die priesterschafft geschendt</l>
          <l>Hab keir genu ien ein gůt endt,</l>
          <l>Ab ich dir da wil hie erklären,</l>
          <l>Durch manche schön hystory bewären.</l>
          <l>Darumb merck eben vff vnd loß,</l>
          <l>Nach dem Antiochus der groß</l>
          <l>In hoffart ward also verblendt</l>
          <l>Den tempel Salomonis gschendt</l>
          <l>Sandt j i got durch sein grossen gri i</l>
          <l>Das läbendig würm wůchßsen vß j i.</l>
          <l>Heliodoro gschach ouch deß gleich</l>
          <l>Do er die gotz gob nam an seich</l>
          <l>Ward j i sein lyb gar wol zerschlagen,</l>
          <pb n="87"/>
          <l>Was sol ich von Marco crasso sagen</l>
          <l>Do er den gulden balcken nam</l>
          <l>Schantlich er vmb sein läben kam,</l>
          <l>Brenno ein küng von Franckenreich</l>
          <l>Ist gschehen auch deß selben gleich</l>
          <l>Pyrrhus deßglichen ouch versanck,</l>
          <l>Luculo drumb als sein volck ertranck,</l>
          <l>Als jm Diana die göttin seit,</l>
          <l>Was eer hand die Venediger ingleit,</l>
          <l>Das sie die kirchen hand beroubt,</l>
          <l>Kein mensch vff erden het es gloubt</l>
          <l>Das sie also mit grosser macht</l>
          <l>In kurtzer zeit werden veracht.</l>
          <l>In dütschland wolt ich nämen vyl,</l>
          <l>Das ich vmb kürtze lassen wyl.</l>
          <l>Darumb mein brůder merck mich recht,</l>
          <l>Wer mag der keyser sin von gschlecht.</l>
        </sp>
        <sp who="#der_bruder">
          <speaker>Der Bruder.</speaker>
          <l>Das will ich kürtzlich bscheiden deich</l>
          <l>Als Methodius thůt berichten meich,</l>
          <l>Vnd mirs Ecclypsis zeigeit an</l>
          <l>So soll es sein Maximilian.</l>
          <l>So ich da weiter vmb mich schow</l>
          <l>Vernim ein byschoff von Cracow</l>
          <l>Brůder Dieterich ist er genant</l>
          <l>Der gybt mir deß auch ein verstandt,</l>
          <l>Das dyser keyser söll mit flyß</l>
          <l>Füren ein wopen rot vnd wyß</l>
          <l>Welches sich spreiten wirt so weit</l>
          <l>Als ye keins keisers lange zeyt.</l>
        </sp>
        <sp who="#der_bapst">
          <speaker>Der Bapst.</speaker>
          <l>Du sagst mir do ein wild gefört</l>
          <l>Das ich worlich nit gern hab ghört,</l>
          <l>Von dysem keyser Maximilian</l>
          <l>Dem ich doch alles, gůtes gan,</l>
          <l>Wa er ein fürst ist fru i vnd milt</l>
          <l>Der gerechtigkeit fürt er ein schilt,</l>
          <l>Sol er da solich jomer stifften</l>
          <pb n="88"/>
          <l>Vnd sich auch an der kirch vergyfften,</l>
          <l>So hat ers doch nit gton biß har,</l>
          <l>Mein brüder nun nim eben war,</l>
          <l>Er ist von solchem edlen blůt</l>
          <l>Als mir sein gschlecht anzeigen thůt</l>
          <l>Vor manchem jor vnd noch biß har</l>
          <l>Das nie kein mensch hat gnomen war.</l>
          <l>Das er ye priesterschafft hab gschendt,</l>
          <l>Gar manche schön hystory wir hendt</l>
          <l>Von den fürsten von östereich</l>
          <l>Wie sie sind gsin so tugentreich,</l>
          <l>Auch vnß die kronik wol erklärt</l>
          <l>Wie sie allsand hand priester geert,</l>
          <l>Als Růdolff von Hapspurg hat geton</l>
          <l>Darumb j i ward ein grosser lon</l>
          <l>Hie vff erden drysig jor,</l>
          <l>Als der einsiedel j i macht offenbar,</l>
          <l>Als thůt deßgleich Maximilian,</l>
          <l>Darumb ich es nit glouben kan,</l>
          <l>Vnd wil got bitten durch sein güt</l>
          <l>Das er yn vor solchem vbel bhüt.</l>
        </sp>
        <sp who="#der_bruder">
          <speaker>Der Bruder.</speaker>
          <l>Helger vatter die red ist ein spot.</l>
          <l>Wa yn erwelt hat dar zů got,</l>
          <l>Als mir Paulus anzeygung gydt</l>
          <l>Do er redt von der letsten zeit</l>
          <l>Darumb so laß von deinem streyt.</l>
        </sp>
        <sp who="#der_keyser">
          <speaker>Der Keyser</speaker>
          <stage>fragt den Bruder.</stage>
          <l>Brůder gar grosse ding ich hör</l>
          <l>Von dir ouch manche gůte leer,</l>
          <l>Die du dem bapst hie hast gegeben,</l>
          <l>Ich hab auch ghört by minem läben,</l>
          <l>Von dynem bůch sagen so vyl,</l>
          <l>Das ich dich jetzundt fragen wyl,</l>
          <l>Vnd bit du welst bescheiden meich</l>
          <l>Wie es söll gon dem Römschen reich,</l>
          <l>Das doch so gar verlassen ist</l>
          <l>Von jederman zů diser frist,</l>
          <pb n="89"/>
          <l>Fürsten, herren hand es verlan,</l>
          <l>Der adler můß gantz einig stan,</l>
          <l>Vß Lombardy ist er veriagt,</l>
          <l>Bruder das sy dir hie geclagt.</l>
          <l>Ouch wolt ich gern wissen von dir</l>
          <l>Wie es doch fürter gon soll mir.</l>
        </sp>
        <sp who="#der_bruder">
          <speaker>Der Bruder.</speaker>
          <l>O edler fürst gar hoch geborn,</l>
          <l>Gloub mir got hat dich vßerkorn,</l>
          <l>Vnd dich gesetzt vff dyse erd,</l>
          <l>Er weit zů einē keyser werd,</l>
          <l>Als ich dir hab gesagt hie vor</l>
          <l>Im vierden Capittel offenbor,</l>
          <l>Wie dir dein tag wurden gar sur,</l>
          <l>Gab dir dar by ein schön figur</l>
          <l>Hester solt eben hie verstan,</l>
          <l>Do zwen Eünuchi wollen han</l>
          <l>Artaxerxem iren küng erschlagen,</l>
          <l>Deßgleich hand dir auch zwen getragen</l>
          <l>Groß nyd, allzyt solt mercken eben</l>
          <l>Mit manchem lyst gern bracht zů wegen,</l>
          <l>Wie sie dich möchten han getödt,</l>
          <l>Das got biß här nit hat gewöt</l>
          <l>By dysen zweien solt verstan,</l>
          <l>Den bösen löwen vnd ouch han,</l>
          <l>Doch hab ich dich gewarnt hie vor</l>
          <l>Wand vberkämest drysig jor</l>
          <l>Vnd sächs, ich dir anzeigung gab,</l>
          <l>So wurd dir got von oben ab</l>
          <l>Groß glück vnd heyl vff erden geben,</l>
          <l>Auch deinen namen groß erheben,</l>
          <l>Dry rych würdtst du zusamen bringen,</l>
          <l>Die Lilg jn occident verdringen,</l>
          <l>Den Antipatrem ouch verdriben.</l>
          <l>Die Symony mag da nit bliben</l>
          <l>Die jetz zů Rom ist in der stat</l>
          <l>Als Heinricus wol gwisaget hat,</l>
          <l>Birgitta auch deßselben gleich,</l>
          <pb n="90"/>
          <l>Die wirt weiter bescheiden deich.</l>
        </sp>
        <sp who="#der_keyser">
          <speaker>Der Keyser</speaker>
          <stage>fragt Birgittam.</stage>
          <l>Birgit ein edle künigin</l>
          <l>Nun sag mir vff die trüwe din,</l>
          <l>Was dir got dar von kund hab gton</l>
          <l>Das soltu mich hie wissen lon.</l>
        </sp>
        <sp who="#birgitta">
          <speaker>Birgitta.</speaker>
          <l>Großmächtiger fürst hör vnd loß,</l>
          <l>Ich verkünd dir ding, sind worlich groß,</l>
          <l>Die mir got hat geoffenbart</l>
          <l>Die kirch die wirt betrübet hart,</l>
          <l>Wa eins küschen angsichts wirt vffstan</l>
          <l>Ein küng, sol der bapst gůt acht vff han,</l>
          <l>Der wirt die kirch gantz reformieren,</l>
          <l>Reinhardus thůt das auch probieren,</l>
          <l>Vyl schloß vnd stat wirt er zerbrechen</l>
          <l>An dem grimmen löwen sich auch rechen</l>
          <l>Vnd das verloren widerbringen</l>
          <l>All vngehorsamkeit ouch zwingen.</l>
          <l>Noch eins das můß ich dir hie sagen,</l>
          <l>Vyl deütschen werden da erschlagen,</l>
          <l>Von einem küng von Franckenreich</l>
          <l>Der vff das lest, merck eben meich,</l>
          <l>Von dysem keyser wirt verdriben,</l>
          <l>Allein sein gwalt vff erden bliben,</l>
          <l>Füren allein das regiment</l>
          <l>Von orient gen occident.</l>
        </sp>
        <sp who="#der_keyser">
          <speaker>Der Keyser</speaker>
          <stage>fragt den Bruder.</stage>
          <l>Ach aller liebster brůder mein,</l>
          <l>Wer mag doch dyser keyser sein,</l>
          <l>Eins küschen angsichts mir bedüt</l>
          <l>Das j i got geb ein gůte zyt</l>
        </sp>
        <sp who="#der_bruder">
          <speaker>Der Bruder.</speaker>
          <l>Das selb ich dir wol sagen kan,</l>
          <l>Er wirt heissen Maximilian,</l>
          <l>Als mirs Ecclypsis gybt bericht,</l>
          <l>Der wirt von aller wält vernicht</l>
          <l>Biß das yn got selb wirt erheben</l>
          <pb n="91"/>
          <l>Vnd j i den gwalt von oben geben,</l>
        </sp>
        <sp who="#der_keyser">
          <speaker>Der Keyser.</speaker>
          <l>Brůder du hast mir wor geseit,</l>
          <l>Ich hab gehabt groß hertzeleidt,</l>
          <l>Vyl kummers ist mir zhanden gangen,</l>
          <l>Ein junges kind ward ich gefangen,</l>
          <l>Die meinen thetten mich vernüten,</l>
          <l>Dar nach gar bald yn kurtzen zyten</l>
          <l>Ward ich gefangen yn nyderlandt</l>
          <l>Die mir zůfügten grosse schandt,</l>
          <l>Deß gleich der küng von franckenreich</l>
          <l>Hat allzyt gton auch wider meich,</l>
          <l>Hat mir mein eelich weyb genon</l>
          <l>Das ich wol möcht gerochen hon,</l>
          <l>Habs vnderwegen glon durch got,</l>
          <l>Deß ward ich aller menschen spot.</l>
          <l>Vyl spyl hat man vß mir gemacht,</l>
          <l>Beyd jung vnd alt hand mich veracht.</l>
          <l>Darumb das ich mich hab gehůt</l>
          <l>Zu verreren allzyt christen blůt,</l>
          <l>Wils ouch noch thůn als weit ich kan,</l>
          <l>Es wöll michs got da nit erlan,</l>
          <l>Dem will ich allzyt ghorsam sin,</l>
          <l>Setzen all mein hoffnung i y ,</l>
          <l>Derselb mich wol regieren kan,</l>
          <l>Darumb mein brůder sag mir an</l>
          <l>Vnd bescheid mich hie gar tugentlich,</l>
          <l>Wie lang sol ston das Römisch reich</l>
          <l>Oder ob es werd gar ab gon,</l>
          <l>Dem doch der dürck so vyl hat gnon.</l>
          <l>Zwey keyserthům solt mercken meich,</l>
          <l>Auch .xxiij. küngreich</l>
          <l>Vnd nimpt jm noch von tag zů tag</l>
          <l>Das ist worlich ein grosse clag.</l>
        </sp>
        <sp who="#der_bruder">
          <speaker>Der Bruder.</speaker>
          <l>Keyser das kan ich sagen nicht</l>
          <l>Methodius gybt dir deß bericht,</l>
          <l>Der dar von schreib vor manchem jor,</l>
          <pb n="92"/>
          <l>Wirt dirs wol machen offenbor.</l>
        </sp>
        <sp who="#der_keyser">
          <speaker>Der Keyser</speaker>
          <stage>fragt Methodium.</stage>
          <l>O helger byschoff sag mir an</l>
          <l>Wie es dem Römschen reich söll gan.</l>
        </sp>
        <sp who="#methodius">
          <speaker>Methodius.</speaker>
          <l>O keyser hör was ich dir sag,</l>
          <l>Do ich schwärlich gefangen lag</l>
          <l>Zů Nigropont jn Grecia</l>
          <l>Vnd Diocletianus herschet da</l>
          <l>Desselben mols ein keyser was</l>
          <l>Ward mir clorlich verkündet das</l>
          <l>Durch got, der mir ein engel sandt</l>
          <l>Der mir gab kürtzlich ein verstandt</l>
          <l>Wie es solt gon dem Römschen reich,</l>
          <l>Der priesterschafft deßselben gleich,</l>
          <l>Ouch wie der Dürck näm vberhandt,</l>
          <l>Deß soltu nän kurtzen verstandt.</l>
          <l>Ezechiel dar von wol schreibt</l>
          <l>Moyses des auch gůt kundtschafft geydt</l>
          <l>Johannes das gar wol erklärt</l>
          <l>In sinem bůch ouch wol bewärt,</l>
          <l>Deßglich Paulus vnß warnung gydt</l>
          <l>So sich nohet die leste zyt,</l>
          <l>All boßheit vberhand hat gnon</l>
          <l>So wirt ein Römscher keyser kon</l>
          <l>Der wirt straffen die christenheit.</l>
          <l>Hör wie sant Paulus weiter seit.</l>
          <l>Aller gwalt vff erden wirt ab gon</l>
          <l>Allein das Römisch reich bleibt ston,</l>
          <l>Das du magst spüren wol hie by,</l>
          <l>Welch reich biß här noch bliben sy.</l>
          <l>Das Hebreisch hat gewärt tausent jor,</l>
          <l>Der Egyptier dry dausent für wor.</l>
          <l>Der Babylonier hat viertausent gwärt,</l>
          <l>Sind all vom Römschen reich zerstört.</l>
          <l>Auch wolt got nit kon vff erden,</l>
          <l>Von eyr Junckfrawen gboren werden</l>
          <l>Wa allein vnder dem Römschen reych,</l>
          <pb n="93"/>
          <l>Darumb solt mercken eygentleich,</l>
          <l>Wand priesterschafft wirt reformiert,</l>
          <l>Der tempel gottes wider ziert,</l>
          <l>Da wirt gar bald die heilig erden</l>
          <l>Zum fünfften mol gewunnen werden</l>
          <l>Vom Römschen keyser wol verstandt</l>
          <l>Vnd geben jn der christen handt,</l>
          <l>Als by Tyto Vespasiano gschach</l>
          <l>Eraclio vnd Corolo darnach.</l>
          <l>Gotfridus gewans zum dritten mol,</l>
          <l>Als dyser keyser auch da sol,</l>
          <l>Wie wol er wirt gantz sein veracht</l>
          <l>Gleich eim der auß dem schlaff erwacht,</l>
          <l>Mit grossem gri i ziehen do hin</l>
          <l>Das gelopt land wider nämen yn,</l>
          <l>All aberglouben do zerstören,</l>
          <l>Das selb da zehen jor wirt weren,</l>
          <l>Dar nach so wirt er an der stat</l>
          <l>Do christus marter glitten hat,</l>
          <l>Sein kron vnd zäpter opffern got,</l>
          <l>Dar nach so merck witer on spot,</l>
          <l>Wirt kein keyser witer werden,</l>
          <l>Vnd regiert der Endtkrist da vff erden,</l>
          <l>Der doch gar schandtlich wirt verderben.</l>
        </sp>
        <sp who="#der_keyser">
          <speaker>Der Keyser.</speaker>
          <l>Methodie du hast mir gnůg geseit,</l>
          <l>Wa als mein gmüt hat sich erfröwt</l>
          <l>So ich von dir verstanden han</l>
          <l>Das Römisch rych werd nit abgan.</l>
        </sp>
        <sp who="#der_kueng_von_franckenreich">
          <speaker>Der Küng von Franckenrych</speaker>
          <stage>fragt den Bruder.</stage>
          <l>Brůder Nollhart nun sag mir</l>
          <l>Wa ich jetz ghört hab vyl von dir,</l>
          <l>Künfftige ding die du hast geseit</l>
          <l>Dem Bapst, Keyser wol vßgeleit</l>
          <l>Eygentlich wie es yn söll gon,</l>
          <l>Deßglich wolt ich ouch gern verston</l>
          <l>Von dir sag ich on allen haß,</l>
          <pb n="94"/>
          <l>Allein thůt mich bekümmern daß,</l>
          <l>Das ich von dir hie hab gehört</l>
          <l>Wie das die kirch werde zerstört,</l>
          <l>Durch ettlich küng von Franckenreich</l>
          <l>Die doch lang zeit hand ghalten seich,</l>
          <l>Gegen der kirch in grossen eren,</l>
          <l>Wiltu da von der Lilien hören</l>
          <l>Die der engel hat von hy iel bracht</l>
          <l>So hab vff Remigium gůt acht,</l>
          <l>Derselb dirs gar wol thůt beweren,</l>
          <l>Dionysius thůt dirs ouch erklären,</l>
          <l>Ludwicus trůgs yn sinem fan</l>
          <l>Do er von Rom treib den soldan</l>
          <l>Vnd do die kirchen wider ziert,</l>
          <l>Karolus der hats mit eren gfürt</l>
          <l>In spanier land als es got wolt</l>
          <l>Das er dieselben bringen solt</l>
          <l>Zum glouben, als er hat gethan</l>
          <l>Die heilig erden er ouch gwan</l>
          <l>Vnd ziert die kirch an manchen enden,</l>
          <l>Selten wir da die wider schenden</l>
          <l>Das wer worlich ein grosse plag,</l>
          <l>Darumb ich bit, mir kürtzlich sag</l>
          <l>Vnd bescheid mich hie gantz eigentleich,</l>
          <l>Wie es söll gon gantz Franckenreich,</l>
          <l>Ob söll jr küng vertriben werden</l>
          <l>Der sich der christlichst nent vff erden.</l>
        </sp>
        <sp who="#der_bruder">
          <speaker>Der Bruder.</speaker>
          <l>Nun loß vff hie mein küng mit züchten,</l>
          <l>Kürtzlich will ich dich eins berichten,</l>
          <l>Karle den grossen thůst mir nennen</l>
          <l>Den doch all wält gar wol thůt kennen,</l>
          <l>So sag ich dir hie sein geschlecht.</l>
          <l>Wo har er kump, merck eben recht,</l>
          <l>Er ist gsin ein furst von östereich</l>
          <l>Kumpt von Pipino, merck eben meich,</l>
          <l>Der Bertharium, verdriben hat</l>
          <l>Vnd Theodoricum, vmb jr missethat</l>
          <pb n="95"/>
          <l>Welcher Karolum Marcellum gbar</l>
          <l>Von den Karle der groß kumpt har,</l>
          <l>Der ein küng was in Franckenreich</l>
          <l>Vnd deß geblüts von östereich,</l>
          <l>Birgit wirt weiter bscheiden deich.</l>
        </sp>
        <sp who="#der_kueng_von_franckenreich">
          <speaker>Der Küng von Franckenreich.</speaker>
          <l>O edle küngin sag mir an</l>
          <l>Wie es der kron franckreich söll gan</l>
          <l>Die jetz lang zeit hat zů genummen</l>
          <l>Vyl grosser land ouch vberkummen.</l>
        </sp>
        <sp who="#birgitta">
          <speaker>Birgitta.</speaker>
          <l>So hör hie vff vnd hab gůt acht</l>
          <l>Von occident wirt gon dein macht,</l>
          <l>Der kirchen groß schaden zů fügen</l>
          <l>Darzů auch gantz Napels betrüben,</l>
          <l>Das ist i i erdtreich der, junckfrawen</l>
          <l>Do würstu groß trübsal anschawen,</l>
          <l>Die Lilg wirt do gantz nider tretten</l>
          <l>Mit scharpffen dornen vßgeietten</l>
          <l>Dar nach die Lilg, solt wol verstan,</l>
          <l>Hangen dem grossen adler an,</l>
          <l>Dardurch der löw groß not můß liden</l>
          <l>On alle hilff schier gar verdriben,</l>
          <l>Dardurch er sich da wirt ergeben</l>
          <l>Vnder den Adler merck mich eben.</l>
          <l>Dar vff der bapst gůt achtung hab</l>
          <l>Das jm die Lilg nit sey ein stab</l>
          <l>Vff welche er sein hoffnung setzt</l>
          <l>Vnd doch von jr vffs lest geletzt.</l>
          <l>Die Scorpionisten sich dan regen,</l>
          <l>Ein küng von Franckenreich bewegen,</l>
          <l>Da můß sich liden der stůl zů Rom,</l>
          <l>Vnd hüt sich auch der gantz Reinstrom.</l>
          <l>Nit meer kan ich dir jetzund sagen,</l>
          <l>Den brůder magst woll witer fragen.</l>
        </sp>
        <sp who="#der_kueng_von_franckenreich">
          <speaker>Der Küng von Franckenreich.</speaker>
          <l>Brůder ich bit nun sag mir an</l>
          <l>Von elteren ich gehöret han,</l>
          <pb n="96"/>
          <l>Wie das ein küng von Franckenreich</l>
          <l>Der letst werd sein vff ertereich,</l>
          <l>Sein nam an einem .P. anfacht</l>
          <l>Welcher wirt sein eir grossen macht</l>
          <l>Vnder jm das gantz Europa haben,</l>
          <l>Von disem küng soltu mir sagen.</l>
        </sp>
        <sp who="#der_bruder">
          <speaker>Der Bruder.</speaker>
          <l>O edler küng du sagst mir recht,</l>
          <l>Dyser wirt sein Karolus gschlecht,</l>
          <l>Vnd deß geblüts von Franckenreich,</l>
          <l>Alls Augustinus bscheidet meich</l>
          <l>Wirt sein ein keyser dütscher landen</l>
          <l>Als ich da clorlich hab verstanden,</l>
          <l>Von allen die ye gwysaget hend,</l>
          <l>Von anfang vnd der wält ein end.</l>
          <l>Darumb ich dich jetzund erman</l>
          <l>Lůg das nit sigst ein böser han,</l>
          <l>Als Karolus Marcellus ist gwesen</l>
          <l>Vnd wir gar clorlich von jm läsen,</l>
          <l>Der kirchen thet er an groß quel</l>
          <l>Des nam yn der teüfel mit lyb vnd sel.</l>
          <l>Darumb der kirchen müssig gang,</l>
          <l>Vnd auch dem Römschen reich anhang,</l>
          <l>Thůstu das nit, gloub sicherlich</l>
          <l>So wirt dir genummen Franckenreich.</l>
        </sp>
        <sp who="#der_kueng_von_franckenreich">
          <speaker>Der Küng von Franckenreich.</speaker>
          <l>Du magst wol ein schlächter brůder sein</l>
          <l>Mich bekümmert nit fast die lere dein,</l>
          <l>Die wyl ich kronen hab zů geben</l>
          <l>Will ich noch Franckreich wol beheben.</l>
        </sp>
        <sp who="#der_byschoff_von_mentz">
          <speaker>Der Byschoff von Mentz.</speaker>
          <l>O aller liebster brůder mein</l>
          <l>Sag mir wie wirt es gon am Rein,</l>
          <l>Der priesterschafft, merck mich hie recht</l>
          <l>Söllen sie werden auch durchächt</l>
        </sp>
        <sp who="#der_bruder">
          <speaker>Der Bruder.</speaker>
          <l>Ir mächtigen byschoff an dem Rhein,</l>
          <l>Nun mercken vff die lere mein</l>
          <pb n="97"/>
          <l>Am Rheinstrom wirt es vbel gan</l>
          <l>Wa ein küng on runtzeln wirt vff stan,</l>
          <l>Am end der kronen Franckenreich</l>
          <l>Von aller erst erheben seich,</l>
          <l>Groß iomer not wirt dyser stifften</l>
          <l>Die kirch am Rheinstrom gantz vergyfften,</l>
          <l>Ein berouber aller geistlicher stet,</l>
          <l>Gleich wie Antiochus ouch det.</l>
          <l>Wirt böser da Joab gwesen ist,</l>
          <l>Sein härtz wirt sein vol böser list.</l>
          <l>Wirt böser da auch was Achab</l>
          <l>Der den weingarten gots dilckt ab.</l>
          <l>Apollonius was nit so hert</l>
          <l>Wie wol er den tempel gots zerstört.</l>
          <l>Holofernes mag j i nit verglichen</l>
          <l>Dem doch gantz Israel můst wychen.</l>
          <l>Domicianus was nit sein geleich.</l>
          <l>Diocletian solt mercken meich.</l>
          <l>Dar zů der schalckhafft Dacian</l>
          <l>Hat nit also vyl boßheit gtan,</l>
          <l>Die doch die grusamsten gwesen sind.</l>
          <l>Maximianum ich deßglichen find</l>
          <l>Affricanus vnd Julian,</l>
          <l>Dar zů Nero vnd Adrian,</l>
          <l>Der keyr hat so vyl boßheit triben</l>
          <l>Als man von disem findt geschriben</l>
          <l>All helgen stet wirt er verschmähen,</l>
          <l>Was grossen trübsal wirt da gsehen</l>
          <l>Am Rheinstrom, vnd ober teütschlanden</l>
          <l>Das wirt er als machen zů schanden,</l>
          <l>Sein gůtes lob wirt er verlieren</l>
          <l>Das doch sein vatter det fast zieren,</l>
          <l>Der allzyt was der fru i genandt</l>
          <l>So man dem zů leit laster, schandt.</l>
          <l>Darumb so bitten nacht vnd tag</l>
          <l>Das eüch got bhüt vor solcher plag.</l>
        </sp>
        <sp who="#der_byschoff_von_mentz">
          <speaker>Der Byschoff von Mentz.</speaker>
          <l>So ich jetzund von dir hab ghört</l>
          <pb n="98"/>
          <l>Wie das die kirch ouch werd zerstört</l>
          <l>Am Rinstrom, ist ein grosse clag</l>
          <l>Do doch der gotsdienst nacht vnd tag</l>
          <l>So loblich, eerlich, wirt volbracht,</l>
          <l>Sol da schandtlich werden veracht</l>
          <l>Mäntz, Cöln, Trier, die helgen stet</l>
          <l>Die got so erlich bgobet het,</l>
          <l>Mit heltumb sag ich dir on spot</l>
          <l>Ists nit ein groß zeichen von got,</l>
          <l>Das Trier den rock christi sol han</l>
          <l>Den doch Maria selber span</l>
          <l>Vnd allzeit wůchs mit got vff erden</l>
          <l>Vnd hat ouch nie geteilt gmöcht werden,</l>
          <l>Das mir worlich ein hoffnung gydt</l>
          <l>Die kirch am Rhein zů keiner zyt</l>
          <l>Mög werden von einander tränt</l>
          <l>Vnd auch in keinen wäg geschendt.</l>
          <l>Germanien sol sich sein ouch fröwen,</l>
          <l>Wie wol dein bůch vnß fast thůt tröwen,</l>
          <l>So hab ich doch die hoffnung gůt,</l>
          <l>Ob schon vnß got sendet ein růt</l>
          <l>Vnd vnß straffet vmb vnser sünd</l>
          <l>Dar i wir ligen also blind,</l>
          <l>Lot er vns doch nit gar vergan,</l>
          <l>Die hoffnung föst ich zů im han,</l>
          <l>Zů Maria auch der junckfraw zart</l>
          <l>Die vnß biß har hat noch bewart,</l>
          <l>In dysem jamerthal ellend,</l>
          <l>Daß wir sie billich loben send</l>
          <l>So hand wir auch jr helges hembd,</l>
          <l>Das vns ein grosse hoffnung gydt</l>
          <l>Sie verlaß vnß nit zů keiner zyt</l>
          <l>Bit auch für vnß jr liebes kind</l>
          <l>Das er verzych all vnser sünd.</l>
        </sp>
        <sp who="#der_pfaltzgraff">
          <speaker>Der Pfaltzgraff.</speaker>
          <l>Brüder ich bit thůn bscheiden meich</l>
          <l>Wie es werd gon j i Römschen reich,</l>
          <l>Den fürsten, solt mercken eben</l>
          <pb n="99"/>
          <l>Vmb die man doch wil gantz nüt geben,</l>
          <l>Kein ghorsamkeit wil jetz me sein,</l>
          <l>Darumb liebster brůder mein,</l>
          <l>Ich bit, gib mir hie ein verstand,</l>
          <l>Do mit mein armen leüt vnd land</l>
          <l>Nit gschediget werden, wie hie vor,</l>
          <l>Das selb mach mir hie offenbor.</l>
        </sp>
        <sp who="#der_bruder">
          <speaker>Der Bruder.</speaker>
          <l>O edler Pfaltzgraff by dem Rhein,</l>
          <l>Hätst du gefolgt der lere mein,</l>
          <l>So wär es dir nit dar zů kon</l>
          <l>Darumb můstu den schaden hon.</l>
          <l>Die Gilg ich dir mit trüwen wört</l>
          <l>Dar an dich hast gar wenig kört,</l>
          <l>Daß du groß schaden hast entpfangen.</l>
          <l>Werst du dem keyser angehangen,</l>
          <l>Von dem ich dir gar vyl hab geseit</l>
          <l>Werst nit kon in solch hertzeleidt</l>
          <l>Weiter solt aber mercken meich</l>
          <l>Wil ich kürtzlich bescheiden deich,</l>
          <l>So gar durch manche schön figur</l>
          <l>In den du clorlich vnd auch pur</l>
          <l>Magst spüren wol den rechten grundt</l>
          <l>War von semlich groß trübsal kumpt.</l>
          <l>Wa leichtfertigkeit vnd tyrany</l>
          <l>Allzyt den fürsten wonet by,</l>
          <l>So volgt dar nach gern semlich rach.</l>
          <l>Als da auch Pharaoni gschach,</l>
          <l>Dauid vnd Roboam deßselben gleich.</l>
          <l>Nach grosser hoffart volgt gern, merck meich,</l>
          <l>Solch jomer, hertzeleid vnd not,</l>
          <l>Als quarti regum gschriben stot</l>
          <l>Durch groß tyrany wil ich dir sagen</l>
          <l>So ward Sennacherib erschlagen</l>
          <l>Hunderttausent vnd .lxxxv. tausent man.</l>
          <l>Nabuchodonosor ward als ein fych gethan.</l>
          <l>Nerone, Decio, vnd Eraclio,</l>
          <l>Deßglich geschach Maxentio.</l>
          <pb n="100"/>
          <l>Esaias hats wol vßgeleit</l>
          <l>Do er von solchen höüptern seit.</l>
          <l>Iheronymus deßselben gleich</l>
          <l>Do er vom adel bscheidet meich.</l>
          <l>Darumb jr fürsten tütsches landt</l>
          <l>Ich wil eüch all jetzt han ermandt</l>
          <l>Das jr von aller hoffart lassen</l>
          <l>Vnd auch der tyrany eüch massen.</l>
          <l>Vnd hangen an dem Römschen reich</l>
          <l>So wirt nit gnon der gwalt von eüch.</l>
          <l>Da Merlinus prophety vnß seit</l>
          <l>Das durch der fürsten vneinigkeit</l>
          <l>Werd kon der dürck biß an den Rhin</l>
          <l>Zů einer stat heißt Agrippin</l>
          <l>Die jetzund ist Cölen genant,</l>
          <l>Dan sol ein küng vß spa ier landt</l>
          <l>Denselben dürcken do erschlagen,</l>
          <l>Nit me kan ich dir jetzund sagen</l>
        </sp>
        <sp who="#der_pfaltzgraff">
          <speaker>Der Pfaltzgraff.</speaker>
          <l>Bruder got danck dir diner leer</l>
          <l>Nit me ich jetz von dir beger.</l>
        </sp>
        <sp who="#der_venediger">
          <speaker>Der Venediger</speaker>
          <stage>fragt den Bruder.</stage>
          <l>Brůder du thůst vnß allen tröwen</l>
          <l>Hast ouch gar vyl gsagt von dem Löwen</l>
          <l>Wie er vom hanen werd betrogen</l>
          <l>Dar an hastu gar wenig glogen</l>
          <l>Da wir es wol empfunden handt.</l>
          <l>Ouch hat gethon groß widerstandt,</l>
          <l>Der keyser vns jetz zehen jor,</l>
          <l>Ein anhab was der han für wor</l>
          <l>Das vnser land also ist gschent</l>
          <l>Zerschleifft, zerrissen vnd verbrent</l>
          <l>Vnd so vyl witwen, weisen gmacht,</l>
          <l>Noch ist sant Marx eyr solchen macht,</l>
          <l>Vnd auch der Venediger Seniory</l>
          <l>Wa wir ein zyt mögen sein fry</l>
          <l>Von dem keyser, vnd teütschen knaben,</l>
          <l>Nach dem hanen thůnd wir wenig fragen.</l>
          <pb n="101"/>
          <l>In Lombardy mag er nit blyben</l>
          <l>Wa wir den keyser hand zů friden.</l>
        </sp>
        <sp who="#der_bruder">
          <speaker>Der Bruder.</speaker>
          <l>Was darffst du dich hie also klagen</l>
          <l>Von recht saltu din burdin tragen,</l>
          <l>All fürsten herren hast veracht,</l>
          <l>Mit dem Dürcken ein bundt gemacht</l>
          <l>Vnd heimlich sein verräter gsein</l>
          <l>Empfand man wol i i Mättelein</l>
          <l>Deß der von Rabenstein kam yn not</l>
          <l>Vnd mancher frummer christ bleib todt.</l>
          <l>Deßgleich Margraff Philips von baden</l>
          <l>Hat auch do gnummen grossen schaden.</l>
          <l>Alfonsus mocht vor dir nit bliben.</l>
          <l>Ludwicum Moro halffst verdriben.</l>
          <l>Alexandrum den sächsten hast durchächt</l>
          <l>Darumb du billich wirst verschmächt</l>
          <l>Als Joachim dir hat kund gethan</l>
          <l>Do er von löwen seit vnd han</l>
        </sp>
        <sp who="#der_duerck">
          <speaker>Der Dürck</speaker>
          <stage>fragt den Bruder.</stage>
          <l>Brůder du treibst ein grossen thandt</l>
          <l>Von fürsten herren ist ein schandt,</l>
          <l>Eim seystu diß, dem andern jänß</l>
          <l>Ich mein du haltest vns für gänß</l>
          <l>Gern wolt ich hören hie von dir</l>
          <l>Was du doch köntest sagen mir.</l>
        </sp>
        <sp who="#der_bruder">
          <speaker>Der Bruder.</speaker>
          <l>Du hund was darfft mich dar von fragen</l>
          <l>Methodius wirt dir das wol sagen.</l>
        </sp>
        <sp who="#der_duerck">
          <speaker>Der Dürck</speaker>
          <stage>fragt Methodium.</stage>
          <l>Methodie nun sag mir an</l>
          <l>Wa ich von dir vyl ghöret han</l>
          <l>Do dich zů Calcide in der stat</l>
          <l>Diocletianus gmartert hat,</l>
          <l>Vmb Christen glauben solt verstan</l>
          <l>Darumb solt mir hie sagen an,</l>
          <l>Wie es werd ston vmb die Dürcky</l>
          <l>Dar van vyl seit dein prophety.</l>
        </sp>
        <pb n="102"/>
        <sp who="#methodius">
          <speaker>Methodius.</speaker>
          <l>Das thůn ich dir gar bald hie kund,</l>
          <l>Du bist worlich der hölisch hund</l>
          <l>Von dem ich hie vor lang hab gseit,</l>
          <l>Welcher die gantze christenheit</l>
          <l>Mit mancher blag wirt btrüben seer</l>
          <l>Von egypten land biß an das mör,</l>
          <l>Welches ist Ponticum genant</l>
          <l>Vnd stosset biß an teütsche landt.</l>
          <l>Dar von Johannes schreibet clar,</l>
          <l>Als j i von got ward offenbar</l>
          <l>Am letsten nachtmol ich dir sag</l>
          <l>Do er vnder der brusts gots lag,</l>
          <l>Groß heimlicheit ward im offenbor</l>
          <l>Dar von er vnß da schreibt gar clor,</l>
          <l>Wie er hab gsehen auß dem mör</l>
          <l>Ein bestia gon, dar von merck, hör</l>
          <l>Mit siben höüptern sicherleich,</l>
          <l>Vnd zähen hörnern ouch deß gleich.</l>
          <l>By der bestia die vß thet gan,</l>
          <l>Solt Machometum wol verstan,</l>
          <l>Der durch sein leer vnd vyhisch läben</l>
          <l>Das er den leüten do thet geben</l>
          <l>Als jn dem Alchoran stot gschriben</l>
          <l>Vom eebruch vnd vyle der wyben.</l>
        </sp>
        <sp who="#der_duerck">
          <speaker>Der Dürck.</speaker>
          <l>Was seystu mir vom Alchoran</l>
          <l>Welchs bůch ich gantz für heltum han</l>
          <l>Da Machomet hat es vns geben</l>
          <l>Dwyl er noch was by sinem läben</l>
          <l>Den du ein bestia hie thůst nennen</l>
          <l>Welchen man weit vnd breit thůt kennen,</l>
          <l>Er besitzt auch jetz deß hy iels thron.</l>
          <l>Noch wolt ich gern von dir verston,</l>
          <l>Was die syben köpff bedüten dir</l>
          <l>Die zehen hörner ouch sag mir.</l>
        </sp>
        <sp who="#methodius">
          <speaker>Methodius.</speaker>
          <l>Die siben höüpter, solt mercken meich</l>
          <pb n="103"/>
          <l>Bedeüten syben küngreich</l>
          <l>Die er wirt bringen zů sim glouben</l>
          <l>Die christlich kirch dar j berouben</l>
          <l>By den zähen hörnern wol verstand</l>
          <l>Bedüten zehen grosser land,</l>
          <l>Die j i all werden hangen an</l>
          <l>Und den christen glauben lan.</l>
          <l>Das ist jetzund alssandt geschähen</l>
          <l>Als wir es dan hand wol gesähen.</l>
        </sp>
        <sp who="#der_duerck">
          <speaker>Der Dürck.</speaker>
          <l>O lieber byschoff das ist nüt,</l>
          <l>Ich hab gwunnē in kurtzer zyt</l>
          <l>Zwey Keyserthům solt mercken meich</l>
          <l>Ouch zwölff mächtiger küngreich</l>
          <l>Vnd achtzig stet vnd grosse land</l>
          <l>Wie wol ir christen gar dick hand</l>
          <l>Das selbig wellen wider rechen</l>
          <l>Die doch gar wenig halff ir fächten</l>
          <l>Keyser Sigmund hats auch vnderstanden</l>
          <l>Der weichen můst mit grossen schanden.</l>
          <l>Mathiasco vnderstůndts auch deß gleich,</l>
          <l>Vnd dar nach keyser Frydereich</l>
          <l>Der kam nit weiter da Aucon</l>
          <l>Do můst er auch lassen dar von.</l>
          <l>Darumb so laß von dinem bracht</l>
          <l>Deir weysag ich gar wenig acht.</l>
          <l>Es ist jetzund wol tausent jor</l>
          <l>Das du solchs machtest offenbor,</l>
          <l>Seitest allzeit von deinem got</l>
          <l>Der dich doch wenig gholffen hot</l>
          <l>So mir Machmet thůt groß bystand</l>
          <l>Dar durch ich gwi vyl lüt vnd land</l>
          <l>Allzyt die christenheit durchächt,</l>
          <l>Darumb dein gloub ist nit gerächt.</l>
          <l>Da wär Christ got, als gyst zverston</l>
          <l>Er ließ worlich nit so zergon</l>
          <l>Die Christenheit, solt glouben mir,</l>
          <l>Darumb halt ich nit vyl von dir</l>
          <pb n="104"/>
          <l>Du sagst mir da wie, wo, we ,</l>
          <l>Ich verstande wol, merck vnd erke </l>
          <l>Die Dürcky haben werd ein end,</l>
          <l>Das sag mir hie vnd machs behend.</l>
        </sp>
        <sp who="#methodius">
          <speaker>Methodius.</speaker>
          <l>Hör vff du schnöder böser wycht</l>
          <l>Was got Mathei quinto spricht.</l>
          <l>Sälig sind die durchächtet werden</l>
          <l>Vyl iomer, not liden vff erden</l>
          <l>Wa jn der hy iel wirt zů lon</l>
          <l>Got gybt vnß ouch wyter zverston,</l>
          <l>Durch Moysen, ich dir bedüt</l>
          <l>Ein schöne leer er vnß do gydt</l>
          <l>Do er zů den egyptier spricht,</l>
          <l>Wyst got hat eüch dest lieber nicht</l>
          <l>Das er eüch hat gfürt ind heilig erd</l>
          <l>Sunder allein das gstraffet werd</l>
          <l>Die jn dem erdtreich wonend sind</l>
          <l>Vmb ir groß missethat vnd sünd.</l>
          <l>Also mag ich jetzund auch iähen,</l>
          <l>Ist mit euch dürcken auch geschähen,</l>
          <l>Die lange zeyt besessen hand</l>
          <l>Die heylig erd vnd christne land.</l>
          <l>Witer solt von mir nän bericht</l>
          <l>Hör was Dauid in psalter spricht.</l>
          <l>Vnseren nachburen solt wider geben</l>
          <l>Sybenfältig, merck mich eben,</l>
          <l>Die rach vnd schmach die sy hand gton</l>
          <l>Wider dich o got, merck hie vff schon,</l>
          <l>Do by verstand der christenheit</l>
          <l>Durch welch eüch dürcken wirt bereit,</l>
          <l>Von einem keyser, merck eben meich,</l>
          <l>Der also hart wirt straffen eüch,</l>
          <l>Das eüch verdriessen wirt zů låben</l>
          <l>Sybenfältige straff wirt er eüch geben</l>
          <l>Da wirt kein widerstreben sein</l>
          <l>Weib vnd kind füren do hin</l>
          <l>Wie ir den christen hand geton</l>
          <pb n="105"/>
          <l>Wirt eüch dan ouch werden der lon</l>
          <l>Das aber Keyser friderich</l>
          <l>Der zug ist nit gangen für sich</l>
          <l>Das gyb ich dir hie zů verston</l>
          <l>Als er was kummen gen Anckon,</l>
          <l>Ward für yn bracht ein helger man</l>
          <l>Zů dem er sprach, nun sag mir an</l>
          <l>Ob ich den wäg söll nän für mich</l>
          <l>Zů gewinnen das heylig ertereich</l>
          <l>Welcher da sprach es ist nit zyt</l>
          <l>Als Lucas vnß das wol bedeüt,</l>
          <l>Do er die gottes wort vßleit</l>
          <l>Die er da selber hat geseit.</l>
          <l>Jherusalem, die heylig erden</l>
          <l>Von völckeren gestrafft wirt werden,</l>
          <l>So lang biß erfült wirt die zyt.</l>
          <l>Joachim vnß des kundtschafft gydt,</l>
          <l>Darumb darffstu dar von nit sagen,</l>
          <l>Got thůt allein die seinē schlagen</l>
          <l>Darumb so darffst dichs nit erheben</l>
          <l>Der lon wirt dir vffs lest ouch geben.</l>
          <l>Armenia, Cilicia, Hysauria,</l>
          <l>Affrica, Grecia, Sicilia,</l>
          <l>Vnd auch dar zů all ander land</l>
          <l>Die ir biß här besessen hand</l>
          <l>Wirt er mit gotzhilff nämen ein,</l>
          <l>Da wirt gůt fryd vff erden sein.</l>
        </sp>
        <sp who="#der_duerck">
          <speaker>Der Dürck.</speaker>
          <l>Du hast hie triben ein lang gefört</l>
          <l>Noch hab ich nit von dir gehört</l>
          <l>Wa doch dyß zyt söll fohen an</l>
          <l>Das kan ich nit von dir verstan.</l>
        </sp>
        <sp who="#methodius">
          <speaker>Methodius.</speaker>
          <l>Das wil ich dir bald han geseit</l>
          <l>So bald die gantze christenheit</l>
          <l>Wirt yn gutem fryden stan,</l>
          <l>Den Keyser ouch vor ougen han,</l>
          <l>Vnd die kirch wirt reformiert</l>
          <pb n="106"/>
          <l>Der tempel gottes wider ziert</l>
          <l>Do soltu gar gůt acht vff han</l>
          <l>So würt es an eüch dürcken gan</l>
        </sp>
        <sp who="#der_duerck">
          <speaker>Der Dürck.</speaker>
          <l>So han ich worlich noch lang frist</l>
          <l>Für wor ein schlechter wysag bist</l>
        </sp>
        <sp who="#der_eydtgenosz">
          <speaker>Der Eydtgnosz</speaker>
          <stage>fragt den Bruder.</stage>
          <l>Brůder ich hab vyl glatter wort</l>
          <l>Ein lange zeit von dir gehort,</l>
          <l>Die dysen allen hast thůn sagen,</l>
          <l>Auch dich gar häfftig hören clagen,</l>
          <l>Vber die sünd jetz dyser welt,</l>
          <l>Wie die selb got größlich mißfelt,</l>
          <l>Darumb manch land, stat, wirt zergon</l>
          <l>Das alles hast gwisaget schon.</l>
          <l>Dem Bapst hasts gar wol vßgeleit,</l>
          <l>Dem Keyser auch eygentlich gseit,</l>
          <l>Franckreich, dar zů ouch Lombardy,</l>
          <l>Vngern, Böhem, vnd der Dürcky,</l>
          <l>Vnd auch den fürsten jn dem reych,</l>
          <l>Gar kum so mag erbeiten eych,</l>
          <l>Biß das ich hie von dir verstand</l>
          <l>Wie es söll gon dem schwitzer land</l>
          <l>Von dem bißhar hast nüt gefeit</l>
          <l>Das vmb sich bgriffen hat weit, breit,</l>
          <l>Hand ouch regiert jetz manich jar</l>
          <l>Mit grosser einigkeit für war</l>
          <l>Deß sie all wält darumb entsaß</l>
          <l>Auch vnder yn kein vntrew was</l>
          <l>Brüderlich trew wont yn stätz by</l>
          <l>Vor allen herren warens fry</l>
          <l>Wa durch vntrew find sie entstanden</l>
          <l>Die man da treib yn iren landen</l>
          <l>Durch die oberkeit, merck mich eben</l>
          <l>Thet sich ein solcher bundt erheben,</l>
          <l>Durch welchen da vertriben wardt</l>
          <l>All boßheit vnd ouch hoffart,</l>
          <l>Auch gab yn gott stäts syg vnd krafft</l>
          <pb n="107"/>
          <l>Also bißhar ein eydtgnoschafft,</l>
          <l>Hat gfürt so ein erlichen stand</l>
          <l>Das ir lob gieng durch alle land</l>
          <l>Das sie wären fro i byderb leüt,</l>
          <l>Es hat ouch kein fürst yn langer zeit</l>
          <l>Gegen yn kein syg ye mögen han,</l>
          <l>Das schafft dgotzforcht die sie hand ghan,</l>
          <l>Dienten auch got all zyt vnd stund</l>
          <l>Des gieng manch fürst vnd herr zů grundt</l>
          <l>Der meint mit yn sein hochmůt treiben</l>
          <l>Karle von Burgund mocht auch nit bliben</l>
          <l>Vor yn, solt eben mercken meich,</l>
          <l>Darumb ich jetz wil fragen deich</l>
          <l>Das du mir wellest sagen an</l>
          <l>Wie es yn doch söll fürter gan</l>
          <l>Ob ir wäsen mög han ein bestandt</l>
          <l>Do mit sie bhalten leüt vnd land.</l>
        </sp>
        <sp who="#der_bruder">
          <speaker>Der Bruder.</speaker>
          <l>So nim von mir hie ein verstand</l>
          <l>Sächs ding zerstören alle land.</l>
          <l>Das ist hoffart, Vnghorsamkeit</l>
          <l>Dar zů nyd vnd lychtfertigkeit,</l>
          <l>Verzwyfflung vnd auch gydt,</l>
          <l>Zerstören gar vyl land vnd lüt.</l>
          <l>Darumb so merck yn kurtzer fryst</l>
          <l>Hoffart die erste vrsach ist</l>
          <l>Die got j i hymel nit mocht liden</l>
          <l>Johannes thůt dar von wol schriben.</l>
          <l>Dar nach so merck eben dar by</l>
          <l>Vß hoffart kumpt vnghorsami,</l>
          <l>Die Adam treib vom paradyß,</l>
          <l>Da got merck vff mit gantzem flyß</l>
          <l>Ist ghorsam gsin biß jn den todt,</l>
          <l>Als Philippenser gschriben stodt</l>
          <l>Er will die selb auch von vnß haben</l>
          <l>Die dritte můß ich dir auch sagen</l>
          <l>Die dar vß wachßt, jst nyd vnd haß</l>
          <l>Als ich es Genesi ouch laß</l>
          <pb n="108"/>
          <l>Nyd hat vyl jamers gstifft vff erd,</l>
          <l>Als Marcus vnß das wol erklärt,</l>
          <l>Vnd Hester auch bescheidet meich</l>
          <l>Im bůch der küng find ich deß gleich.</l>
          <l>Brüderlich trew nyd auch zerstört,</l>
          <l>Hast du by Chaim wol gehört,</l>
          <l>Dar vß entspringt leichtfertigkeit,</l>
          <l>Dar von Ecclesiasticus vnß seit,</l>
          <l>Die macht den menschen so verrůcht</l>
          <l>Das er kein billicheit me sůcht,</l>
          <l>Allein betracht den eynen nutz,</l>
          <l>Das selb erst ist der rechte butz,</l>
          <l>Dar durch zerstöret wirt manch land</l>
          <l>Als wir jn vyl hystorien hand.</l>
          <l>Auß eygnem nutz entspringt der gydt</l>
          <l>Welcher verderbet land vnd lüt,</l>
          <l>Als wirs finden an manchem ort,</l>
          <l>Durch gydt gestifftet wirt manch mort,</l>
          <l>Nüt bösers ist da gydt vff erdt,</l>
          <l>Als Timotheus wol bewärt,</l>
          <l>Gydt den menschen also blendt</l>
          <l>Das er nit fragt ob er werd gschendt</l>
          <l>Dar zů ouch keiner eren acht</l>
          <l>Die gytigkeit verzweifflung macht,</l>
          <l>Vnd nimpt die gotzfurcht gantz do hin,</l>
          <l>Fürt vnß zů lest in helle pein.</l>
          <l>Als bald die sächß besitzen ein land</l>
          <l>So bleibt es nit yn seim bestand.</l>
        </sp>
        <sp who="#der_eydtgenosz">
          <speaker>Der Eydtgnosz.</speaker>
          <l>Brůder du seyst mir da wild schwenck,</l>
          <l>So ich mich für vnd hinder gdenck,</l>
          <l>So wils by vnß ouch also gan</l>
          <l>Wa all vntrew wyl fahen an,</l>
          <l>Das machen allein fürsten herren</l>
          <l>Die vnß also das land zerstören</l>
          <l>Mit jrem bösen gält vnd gold</l>
          <l>Vnd ist vnß da ocht keiner hold,</l>
          <l>Da vnß das gält also verblent</l>
          <pb n="109"/>
          <l>Ein gantze eydtgnoschafft es gschendt,</l>
          <l>Dar durch wir lyb vnd läben wogen</l>
          <l>Vnd werden doch allzyt betrogen,</l>
          <l>Das schafft allein das heimlich schmiren</l>
          <l>Dar durch sy vnß täglich verfüren</l>
          <l>Brächten vnß gern vmb land vnd lüt</l>
          <l>Ich hoff zů gott sy schaffen nüt</l>
          <l>Der vnß gar wol beschirmen kan</l>
          <l>Als er da hat biß har gethan,</l>
          <l>Darumb ich bit gib mir zverstan</l>
          <l>Wa d eydtgnoschafft doch werd abgan</l>
        </sp>
        <sp who="#der_bruder">
          <speaker>Der Bruder.</speaker>
          <l>Ecclesiastes thůt es bscheiden dich</l>
          <l>In seinem bůch solt mercken mich.</l>
          <l>Ein schöne leer dar von vnß gydt</l>
          <l>Spricht, vff erd hand alle ding sein zyt</l>
          <l>Die mit der weil doch all zergon</l>
          <l>Vnd bleibt auch keins nit ewig ston</l>
          <l>Da got hat jedem gsetzt sin zyl,</l>
          <l>Weiter ich dich berichten wil,</l>
          <l>Wa du jetzund thätst hacken rüten</l>
          <l>Als dyne elteren hand vor zyten</l>
          <l>Vnd thäst mit arbeit dich erneren</l>
          <l>So dörffst nit dienen fürsten herren,</l>
          <l>Möcht dich ouch kein böß gelt verfüren</l>
          <l>Wilt aber dich nit selb regieren</l>
          <l>Vnd wilt verderben leüt vnd land</l>
          <l>So lůg wie lang es hab bestand.</l>
        </sp>
        <sp who="#der_eydtgenosz">
          <speaker>Der Eydtgnosz.</speaker>
          <l>Dar von darffstu mir nit vyl sagen</l>
          <l>Ein gůten můt den wil ich haben</l>
          <l>Ein langer spieß gybt mir me fröid</l>
          <l>Wa ich zeüch, vber grüne heid</l>
          <l>Mein seitenspyl ein trummen lut</l>
          <l>Die manchen bringet vmb sein hut</l>
          <l>Dar zů die büchßen vnd carhonen</l>
          <l>Die manchem kriegßman bößlich lonen</l>
          <l>Das er bleibt in dem grünen graß,</l>
          <pb n="110"/>
          <l>Semlich sterben thůt mir vyl baß</l>
          <l>Da da heimen ligen zbett</l>
          <l>Vnd mit kranckheit lange zeit het,</l>
          <l>Wyl so vertriben hin mein zeit</l>
          <l>Warten was mir das glück ouch geydt,</l>
          <l>Ich frag nit vyl nach künfftigen dingen</l>
          <l>Vyl lieber wolt ich dir eins bringen</l>
          <l>Vnd mit dir halten ein güten praß</l>
          <l>Wa mich bekümmert wenig das</l>
          <l>Vnd laß es sein da mit ein ding</l>
          <l>Got geb ioch wems vffs lest geling,</l>
          <l>Die wyl es ist doch also gmein</l>
          <l>Was solt ich anfahen da allein,</l>
          <l>Ich wils ouch also lassen bliben</l>
          <l>Mit kriegen mein zeit verdriben,</l>
          <l>Hät man mich aber bessers glert</l>
          <l>So hät ich mich dar nach ouch kert</l>
          <l>So aber das nit ist gesein</l>
          <l>So volg ich nit der leere dein.</l>
        </sp>
        <sp who="#der_bruder">
          <speaker>Der Bruder.</speaker>
          <l>So nim von mir hie dysen bscheid</l>
          <l>Hör wie got hat zů Petro gseit</l>
          <l>Ein jeder der fycht mit dem schwärt</l>
          <l>Der wirt deßglichen ouch gewärt.</l>
          <l>Johannes spricht solt mercken eben</l>
          <l>Zwyfach sol man yn wider geben,</l>
          <l>Wie sie hand gton andern lüten</l>
          <l>Dar vff magst du wol kriegen stryten:</l>
          <l>In meinem bůch, solt mercken schon,</l>
          <l>Findst du ouch clorlich gschriben ston:</l>
          <l>Ein volck on houbt, merck mich hie recht,</l>
          <l>Wirt werden jämerlich durchächt,</l>
          <l>Ouch wirt ein ruhes volck hab acht</l>
          <l>Mit grosser straff gehorsam gmacht</l>
        </sp>
        <sp who="#der_lantzknecht">
          <speaker>Der Lantzknecht</speaker>
          <stage>fragt den Bruder.</stage>
          <l>Brůder du machst vnß lange weyl</l>
          <l>Von dir hab ich ghört sagen vyl</l>
          <l>Wie du könst sagen künfftig ding</l>
          <pb n="111"/>
          <l>Das ich worlich acht gantz gering</l>
          <l>Ich hab sein ouch lang acht genummen</l>
          <l>Gewart byß das solch zeyt solt kummen</l>
          <l>Als du dem keyser hast geseit</l>
          <l>Hat mich auch wol dar vff bereit</l>
          <l>Wa er die pfaffen reformiert</l>
          <l>So wolt ich auch haben zů gschmiert</l>
          <l>Vnd wolt yn do vergolten han</l>
          <l>Was sie den meinen hand getan</l>
          <l>Die yn zinß rent hand müssen geben</l>
          <l>O daß mich got so lang ließ läben</l>
          <l>Das jch mich möcht an ynen rächen</l>
          <l>Wa sie nit können anders fächten</l>
          <l>Da mit irem brieffen vnd ouch bannen</l>
          <l>Ich wolt jn baß die seiten spannen</l>
          <l>Das sie nit wurden also feißt,</l>
          <l>Ich weiß nit was vom keyser seist</l>
          <l>Vnd eben von dysem Maximilian</l>
          <l>Wie er vyl glück vnd sig werd han</l>
          <l>Vyl land bezwingen vnd manch stat</l>
          <l>Sich wie er meyland gwunnen hat</l>
          <l>Mit einer solchen grossen macht</l>
          <l>Das er wol hät zů wegen bracht</l>
          <l>Dar zů auch lombardy bezwungen</l>
          <l>So i i nüt vberall ist glungen</l>
          <l>Das schafft hät er gfolgt brůder Veyt</l>
          <l>Vns armen brüder nit vernüt</l>
          <l>Die j i lang zeyt gedienet handt</l>
          <l>In Seelandt, Brobandt vnd Holandt</l>
          <l>Vnd den frantzosen druß verdriben</l>
          <l>Frießland mocht ouch vor vnß nit bliben</l>
          <l>Lützenburg, Burgund, Vngern deßgleich</l>
          <l>Von Venedig wil ich bescheiden deich</l>
          <l>Hand vnser ouch wol innen worden</l>
          <l>Zů Preß detten wir manchen worgen</l>
          <l>In Schlafony vnd dē Foriul</l>
          <l>So ist brůder Veit nit gwesen ful,</l>
          <l>So wil er jetzund dich nun fragen</l>
          <pb n="112"/>
          <l>Gloub mir es wirt kein glück drein schlagen,</l>
          <l>Wa aber er rotz fraget meich</l>
          <l>Er gewunne bald gantz franckenreich</l>
          <l>Vnd ouch darzů als Lombardy,</l>
          <l>So lost er vff dein prophety</l>
          <l>Die du am hy iel hast gesehen</l>
          <l>Ich hät schier yn meir brůch geiehen,</l>
          <l>Du verderbst vnß brůder alle gar</l>
          <l>Der teüfel hat dich tragen har</l>
          <l>Mit dinem bůch das du hast gschriben</l>
          <l>Ich wolt du werst do heim beliben</l>
          <l>Mit deiner weisag, merck mich eben</l>
          <l>Er kan do mit kein eer in legen</l>
          <l>Er můß nun volgen brůder Vyt</l>
          <l>Will er echt gwinnen land vnd lüt.</l>
        </sp>
        <sp who="#der_bruder">
          <speaker>Der Bruder.</speaker>
          <l>O ho bist du der brůder Vyt</l>
          <l>Von dem ich ghört hab lange zyt</l>
          <l>Der so vyl witwen weisen macht</l>
          <l>Der tüfel hat dich vff erden bracht</l>
          <l>Kein land vor dir nit sicher ist</l>
          <l>I allen du gewesen bist.</l>
          <l>Darumb ich red on allen spot</l>
          <l>Du seist des Endtkrists vorbot.</l>
        </sp>
        <sp who="#der_lantzknecht">
          <speaker>Der Bruder Veit.</speaker>
          <l>Du magst worlich der selb wol syn</l>
          <l>Der gybt dir solich wyßheit yn,</l>
          <l>Die doch wol halber ist erlogen</l>
          <l>Do mit du manchen hast betrogen.</l>
        </sp>
        <sp who="#der_bruder">
          <speaker>Dern Bruder.</speaker>
          <l>Was sagstu do, du böser wicht</l>
          <l>Ich hab dir noch erlogen nicht</l>
          <l>Wa duß hättest genu ien acht</l>
          <l>Mit dē keyser tribst du dein bracht</l>
          <l>Dar i du thůst ein grosse sünd</l>
          <l>Als ich es clorlich gschriben find.</l>
          <l>Wer seir oberkeit widerspricht</l>
          <l>Der selb gloub mir, sündt minder nicht</l>
          <pb n="113"/>
          <l>Da ob ers got hat sälb gethon</l>
          <l>Ob schon sein sach nit fürsich gon,</l>
          <l>Wird bliben drumb da hinden nicht</l>
          <l>Hör was der weißman dich bericht</l>
          <l>Das härtz des küngs hie wol verstand</l>
          <l>Das stot allzeyt yn gottes hand</l>
          <l>Der selb regiert es wie er wyl</l>
          <l>Hat j i gesetzt moß vnd auch zyl</l>
          <l>Darumb mit j i treib nit dein tandt</l>
          <l>Das du von got nit werdtst geschandt</l>
        </sp>
        <sp who="#der_lantzknecht">
          <speaker>Bruder Veit.</speaker>
          <l>Brůder du kanst vyl glatter wort</l>
          <l>Die ich von keinem me hab ghort</l>
          <l>Noch soltu glouben sicherlich</l>
          <l>Das er nüt schaffen kan on mich</l>
          <l>Da wir die gryffen sind, nim bscheidt</l>
          <l>Dar von Cyrillus vyl hat gseidt</l>
          <l>Welche die stat Rom send zerstören.</l>
          <l>Nun wolt ich erst von dir gern hören</l>
          <l>Wie es vffs lest wurd mir ergon</l>
          <l>Das selb soltu mich wissen lon.</l>
        </sp>
        <sp who="#der_bruder">
          <speaker>Der Bruder.</speaker>
          <l>Das selb ich dir wol sagen kan</l>
          <l>Im Ewangelio findst gschriben stan</l>
          <l>Wie du den lüten hast gemessen</l>
          <l>Wirt dir worlich got nit vergessen</l>
          <l>Vnd wirt dir messen ouch deßgleich</l>
          <l>Esaiam solt nämen für deich</l>
          <l>Ecclesiastes seit dirs ouch on spot</l>
          <l>Apocalipsi es clorlich gschriben stot</l>
          <l>Deüteronomij wirst wol finden</l>
          <l>Nit weiter wil ich dir verkünden.</l>
        </sp>
        <sp who="#der_jud">
          <speaker>Der Jud</speaker>
          <stage>fragt den Bruder.</stage>
          <l>So du so ein gůter wysag bist</l>
          <l>Sag mir we kumpt der Endterist,</l>
          <l>Oder wa sol er werden gboren</l>
          <l>Ich halt dich sunst für einen thoren.</l>
          <l>Wa wir sein gwartet hand biß har</l>
          <pb n="114"/>
          <l>Jetz me da fünffzehenhundert jar</l>
          <l>Sibenzehen vnd etlich tag</l>
          <l>Ich fleißlich bit das selb mir sag.</l>
        </sp>
        <sp who="#der_bruder">
          <speaker>Der Bruder.</speaker>
          <l>Du verflůchter Jud ich dir das sag</l>
          <l>Es lyt ouch clorlich an dem tag</l>
          <l>Jacob hat es wol vßgeleit</l>
          <l>Do er vnß von der schlangen seit</l>
          <l>Der Endtkrist wirt ein vrsprung han</l>
          <l>Von eim geschlecht das heisset Dan</l>
          <l>Von dem Judas ouch was geboren</l>
          <l>Der doch ewiglich ist verloren.</l>
        </sp>
        <sp who="#der_jud">
          <speaker>Der Jud.</speaker>
          <l>Nun saltu weiter bscheiden meich</l>
          <l>Wo er werd vffenthalten seich,</l>
          <l>In welcher stat er gboren werd</l>
          <l>Wie lang er ouch regier vff erd</l>
          <l>Vnd wa die wält ouch werd zergon</l>
          <l>Das soltu mich hie wissen lon,</l>
        </sp>
        <sp who="#der_bruder">
          <speaker>Der Bruder.</speaker>
          <l>Er wirt geboren hie vernim</l>
          <l>In eir stat heißt Chorosaim,</l>
          <l>Vnd yn Bethsaida erzogen</l>
          <l>Vyl volck wirt da von im betrogen,</l>
          <l>In Capharnaum wirt er regieren</l>
          <l>Diß stet werden fast iubilieren</l>
          <l>Darumb sy gott verflůchet hat</l>
          <l>Als i i Ewangelio gschriben stat.</l>
          <l>Ouch wirt er sich beschniden lan</l>
          <l>Dry küng werden im hangen an</l>
          <l>Gog vnd Magog wirt vßgelossen</l>
          <l>Die Alexander hat beschlossen</l>
          <l>Die werden die christen fast betrüben</l>
          <l>Vnd ouch groß trübsal yn zůfügen.</l>
          <l>Es wirt ouch ein küngin von Mason</l>
          <l>Mit vyl der iuden zů im kon</l>
          <l>Meinendt ir messias sy vff erden</l>
          <l>Gar fast sie sich da fröwen werden,</l>
          <pb n="115"/>
          <l>Vyl zeichen wirt er thůn die zyt</l>
          <l>Do mit er da betrügt die lüt</l>
        </sp>
        <sp who="#der_jud">
          <speaker>Der Jud.</speaker>
          <l>O brůder dyse red laß ston</l>
          <l>Ich wolt das er solt morgen kon</l>
          <l>Da wir sein wol so lang hand gwart</l>
          <l>Wa wir gepinget sind so hart</l>
          <l>Von christen jetz an allen enden</l>
          <l>Wa vnß da got wurd disen senden</l>
          <l>Woltens wirs jn gar wol gedencken</l>
          <l>Ouch yn zwyfach wider intrcken</l>
        </sp>
        <sp who="#der_bruder">
          <speaker>Der Bruder.</speaker>
          <l>O wie ein schnöder jud du bist,</l>
          <l>Weist nit das er lengst kōmen ist</l>
          <l>Gab Jacob dir nit zů verston</l>
          <l>Von Juda wurd nit der zäpter gnon</l>
          <l>Es käm dan der, der zsenden ist</l>
          <l>Lůg ob das nit sy Jesu crist</l>
          <l>So bald derselb vff erd ist kummen</l>
          <l>So ward der zäpter von eüch gnummen,</l>
          <l>Das do gschach durch das Römisch reich</l>
          <l>Also sind ir gantz ellendtgleich</l>
          <l>I all diß wält worden zerströwt,</l>
          <l>Christus hats eüch ouch clorlich gseit</l>
          <l>Do er bitterlich gweinet hat</l>
          <l>Vber Jherusalem die stat</l>
          <l>Hör wie es dem Endtkrist wirt gon</l>
          <l>Was jm got geben wirt zů lon</l>
          <l>So er hat nun vyl boßheit triben</l>
          <l>Vnd sich den waren got geschriben</l>
          <l>Vyl fürsten herren an sich bracht</l>
          <l>So wil er da vß teüfels macht</l>
          <l>Gen hy iel faren christo gleich</l>
          <l>Der senden wirt auß sinem reich</l>
          <l>Den ertzengel sant Michael</l>
          <l>Der yn mit iomer vnd ouch quel</l>
          <l>Wirt nider schlagen zů der erden</l>
          <l>So wirst du jud betrogen werden:</l>
          <pb n="116"/>
          <l>Enoch Helias werden da kon</l>
          <l>Die er da vor hat döten lon</l>
          <l>Den glouben verkünden vff der erden</l>
          <l>So wirt es als da christen werden</l>
          <l>Vyl wunderzeichen werden gschähen</l>
          <l>Vnd wirt der jüngst tag bald sich nähen,</l>
          <l>Da wirt got kon auß seinem reich</l>
          <l>Als Philippus thůt bescheiden meich,</l>
          <l>Richten vber des menschen sünd</l>
          <l>Vnd auch dar nach sprechen geschwind,</l>
          <l>Kömen jr gesegnoten jn mein reich</l>
          <l>Das ich hab schon bereitet eüch</l>
          <l>Vnd jr verflůchten gond ouch hin</l>
          <l>Eüch ist bereit die helsche pein</l>
          <l>Dar vor vnß got allzyt behüt</l>
          <l>Vnd auch Maria durch jr güt</l>
          <l>Well für vnß bitten ir liebes kind</l>
          <l>Das er vnß verzych all vnser sünd.</l>
        </sp>
      </div>
      <div type="epilogue">
        <head>Entschuldigung des dichters</head>
        <head>Pamphilus Gengenbach</head>
        <l>Gar fleißlich bit ich eüch alsandt</l>
        <l>Welchen diß büchlein kumpt zů handt</l>
        <l>Das sieß mit fleiß thůnd vberläsen</l>
        <l>Vnd es ouch lassem yn sim wäsen</l>
        <l>Mercken ouch wol was es yn seit</l>
        <l>Ich habs niemandt gemacht zů leidt</l>
        <l>Stünd aber etwas di on gfär</l>
        <l>Das nit eim jeden gfellig wär</l>
        <l>So ist mein ernstlich flöh vnd bitt</l>
        <l>Das sies für vbel haben nit.</l>
        <l>Da jetz vßgond vyl schandlich gdicht</l>
        <l>Dar j leüt land werden vernicht</l>
        <l>Vnd entspringt drauß nüt da nyd vnd haß,</l>
        <l>Leuiticus verbütet daß</l>
        <l>Nämendts vom selben ein bericht</l>
        <l>So wurd so mancher zwytracht nicht</l>
        <l>Als da vff erd jetz leider gschicht</l>
        <l>Laus deo.</l>
      </div>
    </body>
  </text>
</TEI>
